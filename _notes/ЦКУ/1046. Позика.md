### Стаття 1046. Договір позики

1. За договором позики **одна сторона (позикодавець)** передає у власність другій стороні (позичальникові) грошові кошти або інші речі, визначені родовими ознаками, а позичальник зобов'язується повернути позикодавцеві таку ж суму грошових коштів (суму позики) або таку ж кількість речей того ж роду та такої ж якості. ^5dd336

### Стаття 1048. Проценти за договором позики

1. Позикодавець **має право** на одержання від позичальника процентів від суми позики, якщо інше не встановлено **договором** або законом. Розмір і порядок одержання процентів встановлюються договором. Якщо договором не встановлений розмір процентів, їх розмір визначається на рівні облікової ставки Національного банку України.

У разі відсутності іншої домовленості сторін проценти виплачуються щомісяця до дня повернення позики.

>_Якщо сторони вирішили укласти договір безпроцентної позики, **обов’язково прямо зазначити в договорі**, що плата за користування позиковими коштами не справляється._

2. Договір позики вважається безпроцентним, якщо:
1) він укладений між фізичними особами на суму, яка не перевищує п'ятдесятикратного розміру неоподатковуваного мінімуму доходів громадян, і не пов'язаний із здійсненням підприємницької діяльності хоча б однією із сторін;
2) позичальникові передані речі, визначені родовими ознаками.